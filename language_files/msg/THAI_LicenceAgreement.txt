                        ข้อตกลงว่าด้วยการยินยอมให้นำไปใช้

             ข้อตกลงว่าด้วยการยินยอมให้นำฐานข้อมูลพระคัมภีร์ไปใช้

เมื่อท่านนำส่วนใดส่วนหนึ่งหรือทั้งหมดของโปรแกรมซอฟต์แวร์นี้ ซึ่งในที่นี้เรียกว่า ฐานข้อมูล (BibleDatabase) ไปใช้หรือแจกจ่าย ท่านก็ได้แสดงให้เห็นเจตนาของท่านอย่างชัดเจนแล้วว่าท่านเห็นด้วยและยอมรับเงื่อนไข ข้อแม้และคำออกตัวข้างล่างนี้โดยถือเป็นข้อตกลงที่แสดงออกอย่างชัดเจนระหว่างตัวท่านเอง และ/หรือ องค์กรของท่านกับผู้ให้บริการฐานข้อมูล (ซึ่งในที่นี้เรียกว่า ผู้สร้างฐานข้อมูล)  หากท่านไม่เห็นด้วยกับเงื่อนไขต่อไปนี้ทุกข้อ ท่านย่อมจะไม่ได้รับการยินยอมให้ใช้ เปิดเข้าไปดู หรือแจกจ่ายส่วนใดส่วนหนึ่งหรือทั้งหมดของฐานข้อมูลนี้

ข้อบกพร่อง

ฐานข้อมูลนี้อาจจะมีข้อผิดพลาดหรือข้อบกพร่องโดยไม่ได้เจตนา อันได้แก่ข้อมูลหรือการคัดลอกที่ไม่สมบูรณ์ ไม่ถูกต้องเที่ยงตรง และ/หรือ ที่มีความเสียหายเกิดขึ้น และ/หรือ อาจจะมีข้อผิดพลาดในการประมวลผลของโปรแกรม

การออกตัว

ในกรณีที่เกิดข้อบกพร่องในฐานข้อมูลใดๆ ทั้งที่เกิดขึ้นจริง และ/หรือ ที่คาดว่าน่าจะมีข้อผิดพลาดเกิดขึ้น ข้อความต่อไปนี้จะถูกนำมาใช้ในกรณีดังกล่าว

1.	เจ้าของซอฟต์แวร์จะไม่ต้องรับผิดชอบในการจ่ายค่าชดใช้ส่วนใดส่วนหนึ่งหรือทั้งหมดแก่ท่านสำหรับความเสียหายในลักษณะใดๆ ก็ตาม ซึ่งรวมถึงต้นทุนและค่าใช้จ่าย และ/หรือ ค่าธรรมเนียมทางด้านกฎหมาย

2.	ท่านจะไม่ได้รับการชดเชยใดๆ โดยการอ้างการละเลย หรือการฝ่าฝืนการรับประกันหรือสัญญา รวมทั้งความเสียหายที่เกิดขึ้นโดยไม่ได้จำกัดอยู่เพียงแค่ค่าเสียหายที่เกี่ยวเนื่องกัน หรือค่าเสียหายเพื่อเป็นค่าปรับ หรือค่าเสียหายซึ่งเป็นผลที่เกิดขึ้นจากเหตุดังกล่าว หรือค่าเสียหายที่ไม่ได้เกิดขึ้นโดยตรงเท่านั้น แม้ว่าท่านจะตั้งข้อสังเกตถึงความเป็นไปได้ที่ความเสียหายเหล่านี้จะเกิดขึ้นแล้วก็ตาม

3.	ฐานข้อมูลได้ถูกจัดเตรียมให้แก่ท่าน ตามสภาพของมัน โดยไม่มีการรับประกันที่แสดงให้เห็นอย่างชัดเจนหรือที่แสดงไว้เป็นนัยแก่ท่านแต่อย่างใด
